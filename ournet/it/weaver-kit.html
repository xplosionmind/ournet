<p>Se sei interessatə a tenere il workshop, sei nel luogo giusto!</p>

<p>Qui c’è tutto quello che serve per guidare un gruppo di persone nei meandri di Internet, ovvero per essere unə <strong><em lang="en">weaver</em></strong> (il termine è ispirato da <cite><a href="https://www.w3.org/People/Berners-Lee/Weaving/Overview.html" title="Weaving the Web – The original design and ultimate destiny of the World Wide Web, by its inventor">Weaving the Web</a></cite>).</p>

<p>Le informazioni e i materiali seguenti sono meramente linee guida! <a href="/it/#events">Hanno funzionato bene in passato</a> e rappresentano un punto di vista fortemente schierato. Tuttavia, sei completamente liberə di <u>modificare qualunque cosa</u> come desideri, purché rispettando <a href="https://creativecommons.org/licenses/by-sa/4.0/deed.it" title="Licenza Creative Commons Attribution-ShareAlike 4.0 International">licenza CC-BY-SA</a>. Se hai domande, critiche, idee o suggerimenti, sei più che benvenutə a <a href="/it/#contribute">contribuire</a>, in modo che possiamo migliorare questo workshop, insieme!</p>

<p>Se sei persə, hai suggerimenti, o vuoi semplicemente dire <q>ciao</q>, non esitare a <a href="mailto:surfing@tommi.space">scrivere un’email</a>!</p>

<div class="red box">
	<h2 class="center">⚠️ Allerta spoiler ⚠️</h2>
	Se non intendessi tenere il lab, ma solo prenderne parte, suggeriamo di non leggere oltre questo punto, per evitare di rovinare la tua esperienza. In alternativa, puoi scoprire di più <a href="/it/">nella homepage</a>, o puoi <a href="/invita/">invitare Tommi</a> a condurre il workshop.
</div>

<h2 id="info">ℹ️ Info</h2>

<dl>
	<dt>⏲️ Durata media</dt>
	<dd>1 ora</dd>
	<dt>🙋🏼 Partecipanti</dt>
	<dd>4-25 persone (sedute/in piedi in cerchio)</dd>
	<dt>🪁 Materiali</dt>
	<dd>🧶 Gomitolo (~3m)</dd>
	<dd>📋 Cartellone/lavagna</dd>
	<dd>
		<h3 style="margin: var(--space-xs) 0 0">📜 <cite id="scroll">La Pergamena di Internet</cite></h3>
		<p>La Pergamena di Internet è un insieme di fogli con citazioni, immagini e aneddoti dalla storia di Internet. È usata nei <a href="#history" title="Spiegazione del tema storico">moduli “storia”</a>, in cui ogni passaggio della storia di Internet è collegato a una pagina specifica. Informazioni più dettagliate nella <a href="/it/scroll/">pagina dedicata</a>!</p>
	</dd>
</dl>

<h2 id="modularity">🧩 Moduli</h2>

<p>Questo workshop è concepito per essere <strong>flessibile</strong> e <strong>in continua mutazione</strong> perché <u>è modulare</u>!</p>

<p>Tommi ha scelto questa struttura per <u>adattare</u> il workshop <a href="/#for-all">ai pubblici</a> e <a href="/#events">alle situazioni</a> più disparate. Poiché svolgere tutti i moduli probabilmente risulterebbe in un workshop lungo e confusionario, scegli (e riordina) i moduli a seconda di chi sono le persone coinvolte e di quali sono i macro-argomenti su cui vuoi concentrarti.</p>

<h3 id="themes">🤔 Macro-argomenti</h3>

<p>Ciascun modulo è contraddistinto da un colore che indica il macro-argomento a cui fa riferimento.</p>

<ul>
	<li><strong><mark class="core">Nucleo</mark></strong>: le componenti essenziali di questo workshop.</li>
	<li><strong><mark class="main">Principali</mark></strong>: moduli che sono complementi utili al nucleo.</li>
	<li><strong><mark class="history">Storia</mark></strong>: distribuendo <cite><a href="#scroll">La Pergamena di Internet</a></cite> a ciascunə partecipante, potrai narrare la storia di Internet in modo interattivo. Ad ogni passaggio cruciale della storia di internet puoi coinvolgere unə partecipante per mostrare/leggere una pagina della Pergamena.<br><strong>Nota</strong>: siamo consapevoli che la storia raccontata è <strong>USA-centrica</strong> e dominata da personaggi maschili. Questo perché, effettivamente, le origini dell’internet mainstream che usiamo oggi hanno <em>quelle</em> radici. Tuttavia, siamo apertз e molto interessatз a studiare e condividere <a href="https://github.com/xplosionmind/ournet/issues/19" title="Issue #19 for xplosionmind/ournet on GitHub">prospettive e critiche decoloniali, transfemministe e <em>queer</em></a>! Ti preghiamo di condividere con noi risorse e pensieri al riguardo!</li>
	<li><strong><mark class="environment">Ambiente</mark></strong>: rappresentazioni e riflessioni riguardo l’impatto ambientale di reti centralizzate vs. decentralizzate.</li>
</ul>

<h2 id="guide">🪢 Guida</h2>

<article id="intro" class="main | module">
	<h3>👋🏼 Introduzione</h3>
	<p>Per dare inizio al workshop, lə facilitatorə e lз partecipanti <strong>si presentano</strong>, magari usando alcune piccole attività per rompere il ghiaccio e stabilire un’atmosfera amichevole.</p>
</article>

<article id="board-a" class="main | module">
	<h3>🤔 Discussione<br><small>Cosa pensiamo dei social media attualmente più diffusi?</small></h3>
	<p>Raccogli i pensieri e i sentimenti di ciascunə riguardo lo stato corrente dei social media centralizzati più comuni.</p>
	<p>Dividi una <strong>lavagna</strong>/cartellone in due parti: annota i commenti <strong>positivi</strong> da un lato, e quelli <strong>negativi</strong> dall’altro.</p>
	<p>Se necessario, le seguenti domande possono essere utili per avviare la discussione:</p>
	<ul>
		<li>Come vi sentite riguardo ai social media attualmente più diffusi?</li>
		<li>Come influenzano la vostra quotidianità?</li>
		<li>Come pensate influenzino la società?</li>
	</ul>
	<p>Tutte le argomentazioni sono valide! Che siano personali o generali, fatti o impressioni, dubbi o certezze, prendi nota delle parole chiave di ogni punto sollevato sulla lavagna/sul cartellone.</p>
	<p>Dopo alcuni minuti, tira le somme della discussione e metti da parte la lavagna/il poster. <a href="#board-b">La riprenderemo durante la conclusione</a>.</p>
</article>

<article id="centralized" class="core | module">
	<h3>🎯 Simula una rete centralizzata</h3>
	<p><u>Come funzionano <em>veramente</em> i social media centralizzati?</u> Questo piccolo gioco trasforma il gruppo di persone partecipanti in una piccola rete centralizzata semplificata, fornendo una comprensione tangibile di cos’è e come funziona.</p>
	<h4 id="centralized-network">Costituire la rete</h4>
	<p>Lз partecipanti formano una circonferenza, sedutз o in piedi. Una persona (solitamente lə facilitatorə) sta in mezzo, impersonando la “piattaforma” social. Nella propria mano, tiene il <strong>gomitolo</strong> che sarà usato per stabilire le connessioni.</p>
	<p>Lə facilitatorə chiede: <q>Chi vuole iscriversi a questo nuovo, super figo, super attraente, super popolare social network?</q> Per le finalità della simulazione, assumiamo che moltз partecipanti vogliano unirsi.</p>
	<p>Ogni persona che si iscrive al social network centralizzato riceverà un capo del filo dal gomitolo, ma sempre tornando alla persona in centro, in modo che la sola connessione fra gli “utenti” del social network sia tramite chi sta in centro.</p>
	<figure>
		<a href="https://github.com/xplosionmind/ournet/issues/21" title="Illustrazioni del Weaver kit – issue #21 of xplosionmind/ournet su GitHub">
			<img alt="🏗️ WIP: ILLUSTRAZIONE">
		</a>
	</figure>
	<h4 id="centralized-simulation">I limiti della centralizzazione</h4>
	<p>Per mettere in luce i problemi intrinsechi dei social network centralizzati, rappresenta alcune operazioni comuni che hanno luogo nei social media. Lo scopo principale di questa simulazione è <u>smascherare il potere incredibile di chiunque sia in mezzo</u>, ovvero l’entità centralizzata che <u>media tutti gli scambi</u> che avvengono all’interno della rete. Per farlo, inizialmente comportati “bene”, poi sfrutta il potere di essere il nodo cruciale di ogni comunicazione, distorcendo o creando messaggi:</p>
	<ol>
		<li><strong>Pubblicare</strong> qualcosa: uno dei partecipanti comunica all’orecchio della persona in centro ciò che vuole condividere, o lo scrive su un pezzo di carta.
			<ol>
				<li>Comportamento normale: la persona in mezzo condivide i contenuti dei post di tuttз, ad alta voce.</li>
				<li id="shadow-ban"><em lang="en"><a href="https://it.wikipedia.org/wiki/Shadow_ban" title="Shadow ban su Wikipedia">Shadow ban</a></em>: per una ragione ignota, la persona in mezzo decide di non condividere un post con alcuni utenti, dimostrando come possa arbitrariamente nascondere contenuti scomodi da quante <em lang="en">timeline</em> desidera.</li>
			</ol>
		</li>
		<li id="dm"><strong>Messaggio privato</strong>: essendo l’unico “messaggero” fra un utente e l’altro, l’entità centralizzata può distorcere i messaggi.</li>
		<li id="ads"><strong>Annunci pubblicitari o politici</strong>: l’entità centralizzata può direttamente <em>generare</em> contenuti, per esempio se qualcunə paga perché un particolare annuncio sia condiviso con la rete. Poiché potenzialmente qualunque contenuto può essere condiviso come annuncio, non c’è alcun modo affidabile e trasparente per sapere quante persone visualizzano un annuncio e quanti annunci vengono mostrati a una persona.</li>
		<li id="censorship"><strong>Censura</strong>: la rete centralizzata ha il potere di tagliare la connessione (in questa simulazione, tagliare il filo) con qualunque membro, lasciandolə completamente isolatə, ovvero offline.</li>
		<li><a href="#environment">Impatto ambientale</a></li>
	</ol>
	<figure>
		<a href="https://github.com/xplosionmind/ournet/issues/21" title="Illustrazioni del Weaver kit – issue #21 of xplosionmind/ournet su GitHub">
			<img alt="🏗️ WIP: ILLUSTRAZIONE">
		</a>
	</figure>
</article>

<article id="environment" class="environment | module">
	<h3>🍃 Impatto ambientale</h3>
	<p>Per rappresentare in modo efficace e tangibile il differente impatto di reti centralizzate e decentralizzate, è interessante giocare con il concetto di <a href="https://en.wikipedia.org/wiki/Scalability#Horizontal_(scale_out)_and_vertical_scaling_(scale_up)">scalabilità verticale e orizzontale</a>.</p>
	<p>Usa qualche tipo di peso, per esempio un libro, per rappresentare fisicamente la quantità di spazio e di risorse (computazionali) che ogni utente richiede per essere connesso.</p>
	<h4 id="environment-centralized">L’impatto ambientale di una rete centralizzata</h4>
	<p>Dunque, per ogni nuovo utente che si iscrive alla rete centralizzata, un nuovo peso/libro è aggiunto fra le braccia della persona che fa da server, dimostrando quanto sia dispendioso avere un computer acceso 24/7 e sempre connesso a Internet, per centinaia di milioni di persone.</p>
	<figure>
		<a href="https://github.com/xplosionmind/ournet/issues/21" title="Illustrazioni del Weaver kit – issue #21 of xplosionmind/ournet su GitHub">
			<img alt="🏗️ WIP: ILLUSTRAZIONE">
		</a>
	</figure>
	<h4 id="environment-decentralized">L’impatto ambientale di una rete decentralizzata</h4>
	<p>Cosa cambia in una rete decentralizzata? Svelalo alla fine del <a href="#decentralization">modulo decentralizzazione</a>.</p>
	<p>Il carico per ciascun nuovo utente non carica un unico nodo, ovvero sul server centralizzato, ma si <u>distribuisce nella rete</u>. Simbolicamente, il peso/libro per ogni nuovo utente è tenuto dall’utente stesso.</p>
	<figure>
		<a href="https://github.com/xplosionmind/ournet/issues/21" title="Illustrazioni del Weaver kit – issue #21 of xplosionmind/ournet su GitHub">
			<img alt="🏗️ WIP: ILLUSTRAZIONE">
		</a>
	</figure>
</article>

<article id="origins" class="history | module">
	<h3>📜 Le origini di Internet</h3>
	<h4 id="history-intro">Introduzione</h4>
	<p>Perché i social network funzionano così? Perché il controllo di Internet è concentrato nelle mani di pochissime aziende centralizzate e monopolistiche?</p>
	<p>Per comprendere realmente cosa sta distruggendo Internet e come salvarlo, è tempo di viaggiare nel tempo fino agli anni della sua nascita, per scoprire i principi e lo spirito che lo hanno creato.</p>
	<div class="fuchsia box">
		Questo modulo segna l’inizio del <a href="#history">macro-argomento <strong><mark class="history">storia</mark></strong></a>. In certi punti della storia troverai figure segnate con etichette come <mark style="background: maroon; color: wheat; text-decoration: underline">📜 Foglio Pergamena <span style="font-weight:900">#xx</span></mark>, corrispondente a una pagina della <a href="#scroll">Pergamena di Internet</a>. Distribuisci le pagine della pergamena allз partecipanti e coinvolgilз facendo loro mostrare/leggere cosa c’è nel loro foglio al momento giusto.
		<figure>
			<a href="https://github.com/xplosionmind/ournet/issues/21" title="Illustrazioni del Weaver kit – issue #21 of xplosionmind/ournet su GitHub">
				<img alt="🏗️ WIP: ILLUSTRAZIONE">
			</a>
		</figure>
	</div>
	<h4 id="baran">La rete <q>centrifuga</q> di Paul Baran</h4>
	<p>Internet nacque dalle necessità strategiche militari degli Stati Uniti, stimolati dalla Guerra Fredda. <a href="https://nsarchive.gwu.edu/document/28620-document-12-1963-report-net-evaluation-subcommittee-national-security-council-oral" title="1963 Report of the Net Evaluation Subcommittee, National Security Council Oral Presentation, 27 August 1963, Top Secret, excised copy">La sicurezza dell’intera infrastruttura nazionale per le telecomunicazioni</a> era fra le massime ragioni di apprensione per la nazione. In particolare, la preoccupazione principale era la mancanza di possibilità di coordinamento per lanciare un contrattacco dopo un eventuale primo attacco nucleare da parte dell’URSS.</p>

	<figure class="tall scroll-sheet">
		<img src="/assets/baran-centralized.webp" alt="Un’illustrazione monocromatica di molti punti connessi al centro tramite linee. C’è la scritta “link” che indica una linea, e la scritta “station” che indica un punto.">
		<figcaption><a href="/scroll/#baran-centralized">Foglio Pergamena</a> disegno di Baran di una rete centralizzata.</figcaption>
	</figure>

	<p>Questo problema fu studiato da una squadra di ingeneri della <a href="https://it.wikipedia.org/wiki/RAND_Corporation" title="RAND Corporation su Wikipedia">RAND Corporation</a>, di cui faceva parte <a href="https://it.wikipedia.org/wiki/Paul_Baran" title="Paul Baran su Wikipedia">Paul Baran</a>.</p>

	<figure class="scroll-sheet">
		<img src="https://live.staticflickr.com/3735/9259917737_ded3592018_b.jpg" alt="Una foto in bianco e nero di Paul Baran che indossa occhiali tondi, un abito e una cravatta.">
		<figcaption><a href="/scroll/#centralized-img">Foglio Pergamena</a> La foto identificativa di Paul Baran presso la <a href="https://www.rand.org/" title="RAND Corporation official website" lang="en">RAND Corporation</a>. <a href="https://creativecommons.org/licenses/by-nd/2.0/deed.it">CC-BY-ND 2.0</a>, <a href="https://www.flickr.com/photos/98701585@N02/9259917737/">James Joel su Flickr</a>.</figcaption>
	</figure>

	<p>Questa sfida lo portò a concepire un sistema di comunicazione rivoluzionario, basato sulla frammentazione e decentralizzazione di pacchetti di informazioni, al fine di non avere un <a href="https://it.wikipedia.org/wiki/Single_point_of_failure" title="Single point of failure su Wikipedia">single point of failure</a>. In <cite lang="en"><a href="https://press.uchicago.edu/ucp/books/book/distributed/H/bo10546731.html">A History of the Internet and the Digital Future</a></cite>, Johnny Ryan sottolinea i principi essenziali dell’idea di Baran:</p>

	<figure class="scroll-sheet">
		<blockquote><p>Il concetto di Baran aveva lo stesso carattere <strong>centrifugo</strong> che definisce Internet oggi. Essenzialmente, … l’approccio “centrifugo” è <u>appiattire le gerarchie stabilite e porre potere e responsabilità a livello nodale</u>, in modo che ogni nodo sia uguale. La rete di Baran si concentrava su ciò che lui chiamava <q><u>operazione utente-a-utente invece che … centro-a-centro</u></q>.</p></blockquote>
		<figcaption><a href="/scroll/#baran-quote">Foglio pergamena</a> Johnny Ryan – <cite lang="en"><a href="https://press.uchicago.edu/ucp/books/book/distributed/H/bo10546731.html">A History of the Internet and the Digital Future</a></cite> (traduzione di Tommi).</figcaption>
	</figure>

	<p>A essere rivoluzionario era proprio il tentativo controintuitivo di disperdere e spezzettare le informazioni, invece di consolidarle e tenerle al sicuro in un unico canale di comunicazione. Perciò, invece di concentrarsi sul rendere il sistema esistente più sicuro possibile cercando di difendere fisicamente e teoricamente alcuni centri di comunicazione indispensabili, <a href="https://www.rand.org/pubs/research_memoranda/RM2632.html" title="On a Distributed Command and Control System Configuration" lang="en">Baran mise in questione l’intera struttura, stravolgendola</a>.</p>

	<figure class="tall scroll-sheet">
		<img src="/assets/baran-distributed.webp" alt="Un disegno monocromatico di molti punti connessi fra loro da linee.">
		<figcaption><a href="/scroll/#baran-distributed">Foglio Pergamena</a> disegno di Baran di una rete distribuita.</figcaption>
	</figure>

	<p>Non sorprende che la sua idea fosse così brillante e coraggiosa da esser considerata troppo rischiosa. Nel 1964, l’invenzione di Baran preventivava un costo di 60 milioni di dollari per essere implementata, mentre il sistema centralizzato esistente aveva un costo di due milioni all’anno. Nonostante gli evidenti vantaggi economici e il potenziale tecnologico immenso di questo sistema, AT&amp;T, al tempo la principale azienda di telecomunicazioni statunitense, <a href="https://ethw.org/Oral-History:Paul_Baran">rifiutò di investire nel progetto</a>. Questa riluttanza non si limita all’Internet embrionale di inizio anni settanta, ma è un tratto comune e ricorrente nella storia degli inizi di Internet, fino alla seconda metà degli anni novanta.</p>

	<h4 id="licklider">Licklider e l’ARPA</h4>

	<p>La principale ragione di uno scetticismo così diffuso può essere facilmente ricondotta alla visione sovversiva e letteralmente rivoluzionaria che il primo Internet voleva portare avanti. In un secolo devastato da guerre globali e scoperte stupefacenti e sconvolgenti, l’ultima cosa che la politica e il mercato volevano era mettere in questione gli strumenti più essenziali e affidabili che su cui le persone potevano contare: il sistema di comunicazioni.</p>

	<p>Ciononostante, una volta entrato nel campo dello sviluppo tecnologico, Internet mostrò un potenziale troppo grande per essere rigettato. Ancor prima della teoria di Baran, <a href="https://doi.org/10.1080/24701475.2018.1560680" title="Back to the roots of ARPANET and Internet history with Alexandre Serres">già nel febbraio 1958</a> nacque l’<abbr title="Advanced Research Projects Agency" lang="en">ARPA</abbr> (ora conosciuta come <abbr title="Defense Advanced Research Projects Agency" lang="en">DARPA</abbr>). Una delle sue figure più prominenti era lo psicologo e informatico <a href="https://it.wikipedia.org/wiki/J._C._R._Licklider" title="Licklider su Wikipedia">Joseph Carl Robnett Licklider</a>, che divenne presto uno dei protagonisti della storia di Internet.</p>

	<figure class="scroll-sheet">
		<img src="https://upload.wikimedia.org/wikipedia/commons/6/66/J._C._R._Licklider.jpg" alt="Una foto in bianco e nero di Licklider che indossa occhiali e un abito con cravatta.">
		<figcaption><a href="/scroll/#licklider">Foglio Pergamena</a> Mostra online <cite lang="en"><a href="https://www.nlm.nih.gov/onceandfutureweb/onlineactivities/meet_innovators.html">Once and Future Web</a></cite>, della Biblioteca Nazionale Statunitense di Medicina, protetta da <a href="https://www.nlm.nih.gov/copyright.html" lang="en">NLM Copyright Information page</a>. Pubblico Dominio, <a href="https://commons.wikimedia.org/w/index.php?curid=4019113">Wikipedia</a>.</figcaption>
	</figure>

	<p>Anche in questo caso, Ryan inquadra perfettamente il suo piano visionario e ambizioso:</p>

	<figure class="scroll-sheet">
		<blockquote><p>Al cuore del pensiero di Licklider c’era <u>un’enfasi sulla collaborazione</u>. Licklider proponeva uno scenario futuro in cui uno sviluppatore in un centro di ricerca avrebbe potuto trovare una risorsa computazionale utile in un centro di ricerca in qualche altro luogo, tramite la rete. Questo, in un mondo di macchine incompatibili e risorse computazionali gelosamente custodite, era di certo un discorso lungimirante.</p></blockquote>
		<figcaption><a href="/scroll/#licklider-quote">Foglio Pergamena</a> Johnny Ryan – <cite lang="en"><a href="https://press.uchicago.edu/ucp/books/book/distributed/H/bo10546731.html">A History of the Internet and the Digital Future</a></cite>.</figcaption>
	</figure>

	<p>Mentre Internet prendeva piede, a nutrire l’ambizione di Licklider non era un gruppo elitario di ingegneri altamente qualificati o appaltatori governativi esperti, ma un gruppo piuttosto sconclusionato di laureandi in Informatica di diverse università statunitensi.</p>
</article>

<article id="original-sin" class="history | module">

		<h3>🌩️ Il peccato originale di Internet</h3>


	<p>Lo spirito dell’Internet originale sembra essere decisamente lontano a quello dell’Internet a cui ci connettiamo oggi, no?</p>

	<p>Molti, molti fattori e variabili hanno contribuito alla sua <q lang="en"><a href="https://en.wikipedia.org/wiki/Enshittification" title="Enshittification on Wikipedia">enshittification</a></q>. Nella sua ricerca, Tommi si è imbarcato nella missione di trovare il momento preciso, la scintilla iniziale che ha dato inizio alla sua degenerazione: <strong>il peccato originale di Internet</strong>.</p>

	<figure class="scroll-sheet">
		<blockquote><p>Nel 1993, la <a href="https://it.wikipedia.org/wiki/National_Science_Foundation" title="National Science Foundation su Wikipedia" lang="en">National Science Foundation</a> prese provvedimenti per privatizzare Internet. L’NSF pubblicò un piano per questo cambiamento nel Maggio 1993: gli <abbr title="Internet Service Provider" lang="en">ISP</abbr> avrebbero operato le loro reti e dei portali le avrebbero interconnesse. Le attività proprie della NSF sarebbero state limitate a una rete di ricerca ad alta velocità. A questo punto, sempre nel 1993, Internet comprendeva diecimila reti. Secondo il piano, il divieto di esercitare attività commerciali nella dorsale della NSF fu rimosso il 1 gennaio 1995. Infine, <mark><strong>Il 30 aprile 1995</strong></mark> <a href="https://en.wikipedia.org/wiki/Merit_Network" title="Merit Network on Wikipedia" lang="en">Merit</a> chiuse la dorsale NSFNET. <u>La proprietà di Internet da parte del governo statunitense, in atto sin dalla creazione dei primi due nodi di <a href="https://it.wikipedia.org/wiki/ARPANET" title="ARPANET su Wikipedia">ARPANET</a> nel 1969, terminò</u>. […] Internet, finanziato dal settore pubblico fin dai suoi esordi, avrebbe prodotto un mercato che Wall Street non aveva mai visto prima.</p></blockquote>
		<figcaption><a href="/scroll/#original-sin">Foglio Pergamena</a> Johnny Ryan – <cite lang="en"><a href="https://press.uchicago.edu/ucp/books/book/distributed/H/bo10546731.html">A History of the Internet and the Digital Future</a></cite>.</figcaption>
	</figure>
	<figure class="scroll-sheet">
		<img src="/assets/nasdaq.svg" alt="Un grafico dell’indice Nasdaq dal 1985 al 2015">
		<figcaption><a href="/scroll/#nasdaq">Foglio Pergamena</a> L’indice <a href="https://it.wikipedia.org/wiki/Nasdaq" title="Nasdaq su Wikipedia">Nasdaq</a> dal 1985 al 2015.</figcaption>
	</figure>
</article>

<article id="surveillance-capitalism" class="main | module">
	<h3>💩 Il Capitalismo della Sorveglianza</h3>
	<p>All’alba del secondo millennio, il mondo stava vivendo una rivoluzione tecnologica quasi senza precedenti. A guidare questa crociata, con il fine di ottenere il controllo sul futuro dell’umanità (grazie alle meraviglie di Internet) erano innumerevoli aziende neonate, principalmente basate negli Stati Uniti. L’eccitazione nata da un’incredibile e accattivante opportunità di profitto portò quasi chiunque a scommettere in questo gioco, ovvero dare forma alla tecnologia digitale. Ingannati dalle sorprendenti innovazioni tecnologiche a cui la ricerca aveva dato vita, investitori fecero all-in per supportare questa tendenza, che esplose in quella che fu definita la <a href="https://it.wikipedia.org/wiki/Bolla_delle_dot-com" title="Bolla delle dot-com su Wikipedia">bolla delle dot-com</a>.</p>

	<p>Poiché la storia si ripete, la corsa agli investimenti dell’inizio di Internet non ha alcuna differenza fondamentale rispetto alla corsa all’oro del Wild West, dalla speculazione sull’estrazione di petrolio nel XIX e XX secolo, o dalla mania per le criptovalute e il <q>Web3</q>: intercettando la più tenue opportunità di profitto, una società guidata dal capitalismo a livello globale come quella attuale fa del suo meglio per esplorarla e sfruttarla. Credo che, sin dal suo peccato originale, Internet abbia dimostrato di essere una di queste opportunità e, forse, la più grande. Dunque, la peggiore.</p>

	<p>A studiare il fenomeno della degenerazione di Internet a causa della sua fagocitazione da parte del capitalismo è <a href="https://it.wikipedia.org/wiki/Shoshana_Zuboff" title="Shoshana Zuboff su Wikipedia">Shoshana Zuboff</a>, professoressa emerita di Sociologia presso l’università di Stanford, che ha dedicato gli ultimi quindici anni della sua vita a smascherare completamente ciò che lei ha definito <q>capitalismo della sorveglianza</q>.</p>

	<figure class="tall scroll-sheet">
		<img src="https://shoshanazuboff.com/book/wp-content/uploads/2020/01/Shoshana-Zuboff-01-crop2.jpg" alt="Una fotografia di Shoshana Zuboff che indossa un paio di occhiali e con la sua mano destra sulla sua guancia destra.">
		<figcaption><a href="/scroll/#zuboff">Foglio Pergamena</a> © <a href="https://shoshanazuboff.com/about/" title="About Shoshana Zuboff" lang="en">shoshanazuboff.com</a>.</figcaption>
	</figure>

	<p>Il suo <cite><a href="https://it.wikipedia.org/wiki/Il_capitalismo_della_sorveglianza" title="“Il capitalismo della sorveglianza. Il futuro dell'umanità nell’era dei nuovi poteri” su Wikipedia">Il capitalismo della sorveglianza</a></cite>, pubblicato nel 2018, è la pietra miliare alla base di qualunque indagine sul Web di oggi, considerando che non può essere correttamente analizzato se non tramite la lente del capitalismo.</p>

	<figure class="scroll-sheet">
		<blockquote>
			<p><strong lang="en">Sur-veil-lance Cap-i-tal-ism</strong>, n.</p>
			<ol>
				<li>Un nuovo ordine economico che pretende l’esperienza umana sia materiale grezzo gratuito per pratiche commerciali nascoste di estrazione, previsione, e vendita;</li>
				<li>una logica economica parassitaria un cui la produzione di beni e servizi è subordinata a una nuova architettura globale di modifica comportamentale;</li>
				<li>una versione corrotta del capitalismo, caratterizzata dalla concentrazione di ricchezza, conoscenza e potere senza precedenti nella storia dell’umanità;</li>
				<li>la cornice fondante di un’economia di sorveglianza;</li>
				<li>una minaccia alla natura umana nel ventesimo secolo come il capitalismo industriale era per il mondo naturale nel diciannovesimo e nel ventesimo secolo;</li>
				<li>l’origine di un nuovo potere strumentale che asserisce il proprio dominio sulla società e presenta sfide sorprendenti per la democrazia di mercato;</li>
				<li>Un movimento che punta a imporre un nuovo ordine collettivo, basato su certezza totale;</li>
				<li>Un’espropriazione di diritti umani fondamentali che può essere meglio compresa come un golpe dall’alto: una deposizione della sovranità delle persone.</li>
			</ol>
		</blockquote>
		<figcaption><a href="/scroll/#surveillance-capitalism">Foglio Pergamena</a> Shoshana Zuboff – <cite><a href="https://it.wikipedia.org/wiki/Il_capitalismo_della_sorveglianza" title="“Il capitalismo della sorveglianza. Il futuro dell'umanità nell’era dei nuovi poteri” su Wikipedia">Il capitalismo della sorveglianza</a></cite>.</figcaption>
	</figure>

</article>

<article id="decentralized" class="core | module">
	<h3>🕸 Simula una rete decentralizzata</h3>
	<p>Il capitalismo della sorveglianza pare inevitabile tanto quanto è preoccupante. Come possiamo combatterlo? Come possiamo ripristinare lo spirito aperto e amichevole dell’Internet originale, senza rinunciare al divertimento e alla ricchezza dei social network di oggi?</p>
	<p>A questo punto del nostro viaggio, abbiamo capito che l’essenza tecnica dell’infrastruttura su cui basiamo le nostre comunicazioni digitali ha una fondamentale rilevanza sociologica, politica ed economica.</p>
	<p>Immaginiamo una rete in cui <strong>siamo <em>noi</em> a tenere il potere</strong>…</p>
	<h4>…creiamo La <em>Nostra</em> Rete!</h4>
	<p>Usando lo stesso gomitolo usato per <a href="#centralized-network">la simulazione di una rete centralizzata</a>, comincia a collegare le persone alla rete, una per una, direttamente. Connetti le persone agli estremi opposti della circonferenza, in modo che la rete decentralizzata che ne risulta sia più scenica.</p>
	<p>La rete finale mostrerà la struttura essenziale del <em>vero</em> Internet, una rete che è creata <em>da</em> noi <em>per</em> noi.</p>
	<figure>
		<a href="https://github.com/xplosionmind/ournet/issues/21" title="Illustrazioni del Weaver kit – issue #21 of xplosionmind/ournet su GitHub">
			<img alt="🏗️ WIP: ILLUSTRAZIONE">
		</a>
	</figure>
	<p>Indovina un po’? Questo non è un sogno remoto e utopistico, ma un social network così esiste! Ecco a voi <a href="#fediverse">il <strong>Fediverso</strong></a>.</p>
</article>

<article id="aaron" class="main | module">
	<h3>👊🏽 Informatica politica!<br><small>Una dedica ad Aaron Swartz.</small></h3>
	<p>Racconta la storia di <a href="https://it.wikipedia.org/wiki/Aaron_Swartz" title="Aaron Swartz su Wikipedia">Aaron Swartz</a>, a modo tuo.</p>
	<p><strong>Questo workshop è dedicato a lui</strong> ❤️</p>
	<p>In suo onore, <mark>rendiamo l’informatica di nuovo politica!</mark> 🤟🏿</p>
	<figure class="scroll-sheet">
		<img src="/assets/aaron.webp" alt="Aaron durante un intervento pubblico, con un microfono nella sua mano sinistra e l’indice della sua mano destra alzato, come per sottolineare un punto.">
		<figcaption><a href="/scroll/#aaron">Foglio Pergamena</a> Aaron Swartz nel 2012, protestando contro il <a href="https://it.wikipedia.org/wiki/Stop_Online_Piracy_Act" title="Stop Online Piracy Act">SOPA</a> insieme al movimento <a href="https://it.wikipedia.org/wiki/Occupy_Wall_Street" title="Occupy Wall Street su Wikipedia">Occupy Wall Street</a>. Foto di Daniel J. Sieradski, <a href="https://creativecommons.org/licenses/by-sa/2.0" title="Creative Commons Attribution-Share Alike 2.0">CC BY-SA 2.0</a>, <a href="https://commons.wikimedia.org/w/index.php?curid=23809238">Wikipedia</a>.</figcaption>
	</figure>
</article>

<article id="board-b" class="main | module">
	<h3>💕 Conclusione</h3>
	<p>In realtà, le immagini delle reti centralizzata e decentralizzata sono state ritagliate da un disegno che Paul Baran stesso disegnò già <strong>nel 1964</strong>!</p>

	<figure class="scroll-sheet">
		<img src="/assets/baran-drawing.webp" alt="Un disegno monocromatico di tre modi differenti di connettere punti: Centralizzato, Decentralizzato, Distribuito">
		<figcaption><a href="/scroll/#baran-drawing">Foglio Pergamena</a> Paul Baran, <a href="https://www.rand.org/pubs/research_memoranda/RM3420.html" title="On Distributed Communications: I. Introduction to Distributed Communications Networks – Research Memoranda 3420 | RAND" lang="en">On Distributed Communications: I. Introduction to Distributed Communications Networks – Research Memoranda 3420</a> (1964)</figcaption>
	</figure>

	<p>Già da sessant’anni abbiamo lo schema base per la creazione di reti decentralizzate e aperte. Tecnicamente, abbiamo tutti gli strumenti che ci servono per rendere questa tecnologia lo standard, ma, come abbiamo visto, dinamiche di potere e cupidigia hanno limitato questo sviluppo. I passi in avanti da intraprendere sono innanzitutto <strong>politici</strong>!</p>

	<h4>Internet è <em>nostro</em>!</h4>
	<p>Torna a ciò che era stato scritto sul cartellone/lavagna <a href="#intro">all’inizio</a> del workshop.</p>
	<p>Se controlliamo la <em>Nostra</em> Rete, insieme possiamo reimmaginare social network che si concentrino sui pro e che siano strutturati per limitare o persino eliminare i contro.</p>
</article>

<article id="fediverse" class="extension | module">
	<h3>⁂ Il Fediverso</h3>
	<div class="green box">
		Il concetto di una rete federata di istanza di social media è un argomento così vasto e così complesso da meritare un intero workshop dedicato. Questo modulo, più di tutti gli altri, richiede allз facilitatorз di essere familiare con cosa sia il Fediverso, le principali sfide che lo riguardano, e le dinamiche relazionali che si svolgono al suo interno. Qui di seguito ci sono solo alcuni piccoli esempi che possono essere menzionati, ma ti scoraggiamo dal mettere troppa carne al fuoco: non confondere i partecipanti spiegando loro così tante cose in una sola volta!
	</div>
	<p>Ecco alcune possibili attività in relazione al <a href="https://it.wikipedia.org/wiki/Fediverso" title="Fediverso su Wikipedia">Fediverso</a>.</p>
	<ul>
		<li>Prima di tutto, <strong>mostra come funziona</strong>! Da qualunque dispositivo, apri e naviga il Fedivers. Spiegane le basi (nomi utente, istanze, boost, commenti…), poi permetti ai partecipanti di porre le loro domande e, passo dopo passo, approfondisci il tema seguendo il flusso.</li>
		<li><strong>Quali sono i principi della nostra comunità online ideale?</strong> Con l’aiuto di ciò che è stato scritto sulla lavagna durante l’introduzione, fai scrivere alle persone partecipanti il code of conduct (CoC, codice di condotta) della loro istanza del Fediverso ideale. Confrontalo con CoC esistenti.</li>
		<li><strong>Moderare relazioni fra utenti e fra istanze</strong>. Potenzialmente usando nuovamente il gomitolo, crea sottogruppi di persone e connetti tuttз come nell’illustrazione (B) di Baran, formando una rete decentralizzata.
			<ul>
				<li>Bloccare un’istanza o un altro utente</li>
				<li>Migrare verso un’altra istanza</li>
				<li>Chiudere un’istanza</li>
				<li>Moderare un post</li>
			</ul>
		</li>
		<li>Alt text e content warning</li>
	</ul>
</article>

<h2 id="resources">📚 Risorse</h2>

<p>In aggiunta alle risorse direttamente linkate nella pagina, questa è una lista incompleta di fonti per ulteriore informazione o ispirazione.</p>

<ul>
	<li class="book">La maggior parte dei testi e dei concetti chiave sono tratti da <cite lang="en"><a href="https://tommi.space/csss/" title="“Computer Sciences are Social Sciences” on Tommi’s website">Computer Sciences are Social Sciences</a></cite>, la tesi di laurea triennale di Tommi.</li>
	{% for r in resources %}
		<li class="{{ r.type }}" lang="{{ r.lang }}"><cite><a href="{{ r.url }}">{{ r.title }}</a></cite>{{ r.description }}</li>
	{% endfor %}
	<li class="idea">Suggerimenti? <a href="mailto:surfing@tommi.space">scrivi a Tommi</a> o <a href="https://github.com/xplosiomind/ournet/pulls" title="Pull request per xplosionmind/ournet su GitHub">apri una pull request</a>!</li>
</ul>
